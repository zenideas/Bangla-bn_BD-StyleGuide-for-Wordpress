# ওয়ার্ডপ্রেস বাংলা স্টাইল গাইড (WordPress Bangla/Bengali Style Guide)

এই গাইডলাইনটি ওয়ার্ডপ্রেসের কোর, মেটা, প্লাগইন এবং থিম অনুবাদের জন্য একটি আদর্শ মানদণ্ড হবে। এটি [উইকিপিডিয়ার বাংলা বানানরীতি](https://bn.wikipedia.org/wiki/%E0%A6%89%E0%A6%87%E0%A6%95%E0%A6%BF%E0%A6%AA%E0%A6%BF%E0%A6%A1%E0%A6%BF%E0%A6%AF%E0%A6%BC%E0%A6%BE:%E0%A6%AC%E0%A6%BE%E0%A6%82%E0%A6%B2%E0%A6%BE_%E0%A6%AC%E0%A6%BE%E0%A6%A8%E0%A6%BE%E0%A6%A8%E0%A7%87%E0%A6%B0_%E0%A6%A8%E0%A6%BF%E0%A6%AF%E0%A6%BC%E0%A6%AE) এবং **[en_GB Style Guide](https://en-gb.wordpress.org/translations/)**-এর পেশাদারিত্ব ও বিনয় অনুসরণ করে তৈরি করা হয়েছে।

---
## ১. যতিচিহ্ন ও টেকনিক্যাল ফরম্যাটিং 
* অনুবাদ করার সময় কোনো HTML এনটিটি (যেমন: `&nbsp;`, `&mdash;`, `&ndash`, `&#8217;`) থাকলে তা **হুবহু টেক্সট হিসেবে** প্রসঙ্গ জড়িত করে রাখতে হবে। তবে ইংরেজিতে apostrophe কমাটি বাংলায় দরকার না থাকলে বাদ পড়বে। বিস্তারিত সারণী নিচে দেখুন।
* প্রতিটি শব্দের মাঝে একটিমাত্র স্পেস বা ফাঁকা স্থান থাকবে।
* অনূদিত স্ট্রিংয়ের শুরুতে অথবা শেষে অযথাই এক বা একাধিক স্পেস বা নিউ লাইন রাখা যাবে না যদি না মূল স্ট্রিংয়ে তেমনি থেকে থাকে।
* প্লেসহোল্ডার বা স্থানধারণ টেক্সটকে অনুবাদ করা যাবে না, যথাযথ অর্থপূর্ণরূপে অনুবাদে স্থাপন করতে হবে %1$s, %s, %d, ইত্যাদি।
* যতি চিহ্ন সম্পর্কে একটি বিষয় সাধারণ লেখালেখিতেও মনে রাখলে কাজে আসবে বলে মনে করি। কমা ‍‍`(,)` দাড়ি `(।)`, প্রশ্নবোধক `(?)`, সেমিকোলন `(;)` ইত্যাদি যতিচিহ্নের আগে সাধারণত কোনো স্পেস বা ফাঁকাস্থান থাকে না। তবে সাধারণত প্রতিটি যতিচিহ্নের পরে একটি এবং কেবল একটিই স্পেস থাকে।
* বাংলায় সংখ্যাবাচক পদ সচরাচর -টি/-টা, -জন দিয়ে লেখা হয়। যেমন: ১টি কলা, ৩০টা লেবু।
  বাংলায় একে [পদাশ্রিত নির্দেশক](https://bn.wikipedia.org/wiki/%E0%A6%AA%E0%A6%A6%E0%A6%BE%E0%A6%B6%E0%A7%8D%E0%A6%B0%E0%A6%BF%E0%A6%A4_%E0%A6%A8%E0%A6%BF%E0%A6%B0%E0%A7%8D%E0%A6%A6%E0%A7%87%E0%A6%B6%E0%A6%95) (-টি, -টা, -জন, -খানা, -খানি, -গুলো, -গুলি, -টুক, -টুকু, -গোছা, -গাছি, -জোড়া, -হালি, -থোকা) এর আগে কোনো **স্পেস বা ফাঁকা স্থান** হয় না। কারণ এগুলো প্রত্যয়।
১টি কলা, ২টা বেল ইত্যাদি।

## ২. সাধারণ বানানরীতি ও ব্যাকরণ

উইকিপিডিয়া ও প্রমিত বাংলা বানানের নিয়ম অনুযায়ী:

### ২.১ ই-কার বনাম ঈ-কার
তদ্ভব, দেশি, বিদেশি বা অতৎসম শব্দের বানানে সর্বদা 'ই' বা 'ি' (হ্রস্ব-ই) ব্যবহার করতে হবে।
* **ঠিক:** শ্রেণি, তৈরি, জানুয়ারি, স্টোরি, আইডি, ক্রিয়া।
* **ভুল:** শ্রেণী, তৈরী, জানুয়ারী, স্টোরী, আইডী, ক্রীয়া।
* যে বানানগুলোতে ী-কারই হবে এবং অনুবাদে প্রয়োজন হতে পারে: সাবলীল, নীরব, নীরবতা, নারী, নদী, প্রাণী, মন্ত্রী, কর্মী, জ্ঞানী, গুণী, শরীর, গভীর, নীল, শীত, নীতি, রীতি, প্রীতি, ভীতি, ধী, ধীর, অধীর, শতাব্দী, সহকারী, কর্মচারী, অধিকারী, আবেদনকারী, বিবরণী, মহীয়সী, রূপসী, বিদুষী, তেজস্বী, স্বাক্ষরকারী, অংশগ্রহণকারী, প্রদানকারী।

## [ণ-ত্ব ও ষ-ত্ব বিধান ভালো করে জানুন](https://bn.wikipedia.org/wiki/%E0%A6%A3%E0%A6%A4%E0%A7%8D%E0%A6%AC_%E0%A6%AC%E0%A6%BF%E0%A6%A7%E0%A6%BE%E0%A6%A8_%E0%A6%93_%E0%A6%B7%E0%A6%A4%E0%A7%8D%E0%A6%AC_%E0%A6%AC%E0%A6%BF%E0%A6%A7%E0%A6%BE%E0%A6%A8)
### ২.২ ন বনাম ণ (বিদেশি শব্দে)
ইংরেজি বা অন্য কোনো বিদেশি শব্দে কখনোই 'ণ' ব্যবহার করা যাবে না।
* **ঠিক:** ভার্শন, কন্টেন্ট, ইনভেন্টরি, অনলাইন, প্যানেল।
* **ভুল:** ভার্শণ, কণ্টেন্ট, ইণভেন্টরি।

### ২.৩ ন বনাম ণ (বাংলা শব্দে)
* তদ্ভব, বাংলা, বিদেশি শব্দ থেকে ণ দূর করতে হব
* **ঠিক:** ধরন, পুনরায়, পুনর্গঠন, পুনরপি, পুনর্লিখন/পুনঃলিখন, পুনর্নির্দেশ/পুনঃনির্দেশ, পুনর্বিন্যাস/পুনঃবিন্যাস, পুনর্বিন্যস্ত/পুনঃবিন্যস্ত, পুনরুত্থান, পুনরুৎপাদন, পুনরাবৃত্তি।
* **ভুল:** ধরণ, পুণরায়, পুণর্গঠন, পুণরপি, পুণর্লিখন, পুণর্নির্দেশ, পুণর্বিন্যাস, পুণর্বিন্যস্ত, পুণরুত্থান, পুণরুৎপাদন, পুণরাবৃত্তি।

### ২.৪. 'ষ' এবং 'স/শ' এর বানান শুদ্ধি (Rules for 'Sh' sounds)
* **বিদেশি শব্দে 'ষ' বর্জন:** ইংরেজি বা অন্য কোনো বিদেশি শব্দে 'ষ' ব্যবহার করা যাবে না। সব সময় 'স' বা 'শ' (উচ্চারণ অনুযায়ী) ব্যবহার করতে হবে।
    * **ঠিক:** ভার্শন, স্ট্যাটাস, সেশন, পোস্ট। 
* **যুক্তাক্ষরে 'ষ' এর ব্যবহার:** তৎসম বা সংস্কৃত শব্দ ছাড়া অন্য কোথাও যুক্তাক্ষরে 'ষ্ট' ব্যবহার করা যাবে না। ইংরেজি শব্দে 'st' এর পরিবর্তে 'স্ট' ব্যবহার করতে হবে।
    * **ঠিক:** স্টোর, **রেজিস্ট্রেশন**।    * **ভুল:** ষ্টোর, মাষ্টার, পোষ্টার।
* তদ্ভব (সংস্কৃত থেকে উদ্ভুত বাংলা), দেশি এবং বিদেশি শব্দেও কখনো ষ হয় না!
      

### ২.৪ নির্দিষ্ট বানান শুদ্ধি (প্রায়শ ভুল করা হয় যে বানানগুলোতে)
ওয়ার্ডপ্রেসের স্থানীয়করণের জন্য নিচের বানানগুলো কঠোরভাবে অনুসরণ করুন:
* **ইতোমধ্যে** (ইতিমধ্যে নয়) কারণ, এর মূল ইতঃমধ্যে
* **ইতঃপূর্বে** (ইতিপূর্বে নয়)
* **ধরন** (ধরণ নয়) তবে, ধারণ বা ধারণা সঠিক বানান।
* **শুধু** বা **কেবল** (শুধুমাত্র বা কেবলমাত্র নয়)
* **ইমেইল** (ইমেল নয়) আমরা কোথাও ইমেল শব্দটি ব্যবহার করি না।
* **ডোমেইন** (ডোমেন নয়) আমরা কোথাও ডোমেন শব্দটি ব্যবহার করি না।

---

## ৩. টোন এবং ভয়েস (Voice and Tone)
en_UK Style Guide অনুযায়ী টোন হবে **সাহায্যকারী, পেশাদার এবং প্রত্যক্ষ**।

* **সম্বোধন:** ব্যবহারকারীকে সর্বদা **'আপনি'** সম্বোধন করতে হবে। তবে কম্পিউটার বা মেশিনকে **'তুমি'** বলা বাঞ্ছনীয়, এবং করলে সবখানে এরকম ব্যবহার করতে হবে।
* **ক্রিয়াপদ:** চলিত রীতির ক্রিয়াপদ ব্যবহার করুন। (যেমন: 'করুন', 'দেখুন', 'হচ্ছে')।
* **সংক্ষিপ্ততা:** ব্রিটিশ ইংলিশের মতো অপ্রয়োজনীয় শব্দ বর্জন করে বাক্য সরাসরি রাখুন।
    * *উদাহরণ:* "Please click here to save" -> "সেভ করতে এখানে ক্লিক করুন।" প্লিজ ইংরেজিতে হুকুম দিতেও ব্যবহার করা হয়। অনুরোধ করতে তারা সাথে কাইন্ডলি ব্যবহার করে। তাই please দেখলেই অনুগ্রহ করে বা দয়া করে বা অনুগ্রহপূর্বক লেখার প্রয়োজন নেই।
 
* ওয়ার্ডপ্রেস বা টেকনিক্যাল অনুবাদের ক্ষেত্রে নিচের পার্থক্যগুলো খেয়াল করুন:

চলতি ভুল/শিথিল: ইউজার তৈরি হয়ে গেছে। (অপ্রয়োজনীয় দীর্ঘ এবং অপ্রাতিষ্ঠানিক)
শুদ্ধ ও মার্জিত: ইউজার তৈরি করা হয়েছে। (User created-এর জন্য এটিই সবচেয়ে সঠিক অনুবাদ)।
বিকল্প (সংক্ষিপ্ত): ইউজার তৈরি। (তবে, User is ready ও বোঝাবে।)

---

## ৪. ইন্টারফেস এলিমেন্ট (UI Elements)

### ৪.১ বাটন ও লেবেল
বাটনের লেখা হতে হবে ছোট এবং অ্যাকশন-মুখী।
* **Save Changes** -> পরিবর্তনগুলো সেভ করুন
* **Publish** -> পাবলিশ করুন
* **Update** -> আপডেট করুন

### ৪.২ ত্রুটি বার্তা (Error Messages)
ত্রুটি বার্তাগুলো ভীতিকর না হয়ে সহযোগিতামূলক হতে হবে।
* **ভুল:** আপনি ভুল পাসওয়ার্ড দিয়েছেন।
* **সঠিক:** পাসওয়ার্ডটি সঠিক নয়। অনুগ্রহ করে আবার চেষ্টা করুন।

---

## ৫. সংখ্যা ও তারিখ (Numbers and Dates)

* **সংখ্যা:** টেকনিক্যাল ডেটা (যেমন: 10 GB, 500 MB) এর ক্ষেত্রে ইংরেজি সংখ্যা ব্যবহার করা যেতে পারে, তবে সাধারণ বর্ণনায় বাংলা সংখ্যা (১, ২, ৩) ব্যবহার করা শ্রেয়। তবে ১ থেকে ১০ পর্যন্ত সংখ্যার ক্ষেত্রে এক, দুই, তিন এরকম কথায় প্রকাশ ব্যবহার করা যেতে পারে উপযুক্ত ক্ষেত্রে। যেমন: Top 10 sites, শীর্ষ দশ সাইট।
* **তারিখ:** আন্তর্জাতিক মানের সাথে সামঞ্জস্য রেখে তারিখের ফরম্যাট বজায় রাখুন। বাংলায় তারিখ সাধারণত ১ ডিসেম্বর, ২০২৬ এরকম লেখা হয়।

## ৬. বিস্তারিত গ্লোসারি (Detailed Glossary)

এখানে প্রদর্শিত গ্লোসারির [কাজ এখনো শেষ হয়নি](https://docs.google.com/spreadsheets/d/1TCJb6zCMWub4r07Xooxvr9-K0-Z8ap-YAWbQIyut7NE/edit?usp=sharing), সব শব্দে সঠিক প্রমিত অর্থও যোগ করা হয়নি। মূল গ্লোসারি ফাইলটি নিচের রিসোর্স তালিকায় পাবেন।:

| Original | অনুবাদ | মন্তব্য |
| :--- | :--- | :--- |
| ability | ক্ষমতা/সামর্থ্য |  |
| activate | সক্রিয় |  |
| active | সচল/চালু |  |
| active | সক্রিয় |  |
| admin | অ্যাডমিন |  |
| administration | অ্যাডমিনিস্ট্রেশন |  |
| again | আবার |  |
| against | সাপেক্ষে | প্রসঙ্গ অনুযায়ী আলাদা হতে পারে |
| agreement | অঙ্গীকারনামা |  |
| alignment | অ্যালাইনমেন্ট/সারিকরণ |  |
| already | ইতোমধ্যে |  |
| analytics | বিশ্লেষণী |  |
| and more | ইত্যাদি, প্রভৃতি, প্রমুখ |  |
| Annotation | Annotation |  |
| archive | আর্কাইভ/সংরক্ষণাগার/পুরোনো লেখা/সংকলন |  |
| article | নিবন্ধ |  |
| attachment | সংযুক্তি/অ্যাটাচমেন্ট |  |
| attribute | অ্যাট্রিবিউট/গুণ |  |
| audience | দর্শক/শ্রোতা | নির্ভর করে কোথায় ব্যবহৃত হচ্ছে। কিন্তু ভিজিটরদেরকেও দর্শক বললে দ্বিধা তৈরি হতে পারে বৈকি। |
| authenticate | প্রমাণিকরণ/প্রমাণিকৃত ইত্যাদি |  |
| author | প্রণেতা/রচয়িতা |  |
| authorization | প্রমাণীকরণ |  |
| authorized | প্রমাণীকৃত |  |
| Automatic | স্বয়ংক্রিয় | স্বয়ংক্রিয় বানানটি 'স্বয়ংক্রীয়' নয়। |
| Automatic Background Updates | স্বয়ংক্রিয় নেপথ্য |  |
| autosave | স্বয়ংক্রিয় সংরক্ষণ |  |
| available | উপলভ্য/উপলব্ধ |  |
| avatar | অ্যাভাটার |  |
| category | বিষয়শ্রেণি/শ্রেণিবিভাগ |  |
| changeset | চেঞ্জসেট |  |
| collection | সংগ্রহ/সংকলন |  |
| comment | কমেন্ট | মন্তব্যও ব্যবহার করতে পারেন তবে একটিই |
| control | নিয়ন্ত্রণ |  |
| convert | রূপান্তর |  |
| count | গণনা/সংখ্যা |  |
| custom | নিজস্ব |  |
| customizer | কাস্টমাইজার | খামোখা বাড়তি ো-কার ব্যবহার করবো না |
| deactivate | নিষ্ক্রিয় |  |
| default | পূর্বনির্ধারিত/ডিফল্ট |  |
| disable | নিষ্ক্রিয় |  |
| Distraction free mode | বিঘ্নতামুক্ত মোড |  |
| Distraction-free writing | বিঘ্নতামুক্ত লেখালেখি | সাবলীল লিখন পদ্ধতি |
| documentation | নথি, নির্দেশিকা, ডকুমেন্টেশন | একাধিক রাখা ঠিক হবে না, যেকোনো একটি পুরো প্রজেক্টে ব্যবহৃত হবে |
| draft | খসড়া |  |
| Drag and drop | ড্র্যাগ-এন-ড্রপ করুন/টেনে আনুন এবং ছেড়ে দিন |  |
| edit | এডিট/সম্পাদনা |  |
| editor | এডিটর |  |
| embed | এমবেড |  |
| enable | সক্রিয়/সক্ষম |  |
| endpoint | প্রান্তবিন্দু/এন্ডপয়েন্ট |  |
| error | ত্রুটি |  |
| excerpt | সারসংক্ষেপ/উদ্ধৃতি |  |
| export | রপ্তানি |  |
| feature | বৈশিষ্ট্য/ফিচার |  |
| featured | ফিচারড/বৈশিষ্ট্যযুক্ত/নির্বাচিত |  |
| field | ফিল্ড |  |
| format | ফরম্যাট |  |
| genre | জনরা | এটি সাধারণত ধারা ইত্যাদি বোঝায় যেমন গানের জনরা |
| guide | গাইড/নির্দেশিকা |  |
| heading | শিরোনাম/শিরোনামা | এটা কেবলই লেখার ফন্টের আকারের ক্ষেত্রে/ পাতার হেডিং |
| horizontal | অনুভূমিক |  |
| identifier | পরিচায়ক |  |
| import | আমদানি/ইমপোর্ট |  |
| inactive | নিষ্ক্রিয় |  |
| insert | যোগ করুন, দিন |  |
| inserter | সন্নিবেশকারী |  |
| install | ইনস্টল |  |
| instance | ইনস্ট্যান্স/দৃষ্টান্ত |  |
| invalid | সঠিক নয়/অবৈধ |  |
| invoice | চালান |  |
| link | লিঙ্ক/সংযোগ | কোনটি ভালো হয় সেটি সবখানে ব্যবহার করবেন |
| list | তালিকা/লিস্ট |  |
| location | অবস্থান |  |
| version | ভার্শন |  |
| Bill of Rights | অধিকারের বিল |  |
| email | ইমেইল |  |
| cookie | কুকি |  |
| domain | ডোমেইন |  |
| license | লাইসেন্সকৃত |  |

---

### কিবোর্ড শর্টকাট
অনুবাদ প্রক্রিয়া যদি ওয়ার্ডপ্রেস ডট অর্গে করেন তাহলে এর পেছনে রয়েছে গ্লটপ্রেস। গ্লটপ্রেস বেশকিছু কিবোর্ড শর্টকাট দেয় অনুবাদের কাজটি দ্রুততার সাথে সম্পন্ন করার সুবিধার্থে। এরকম দুটো শর্টকাট হলো:
`‍‍Ctrl` + `Enter` = অরিজিনাল স্ট্রিং অনুবাদের বক্সে কপি করবে। যদিও WPTF বা GlotDict ব্রাউজার এক্সটেনশন এটিকে অনুবাদ সংরক্ষণের জন্য ব্যবহার করে। এই টুলদুটোও অনুবাদের সহায়ক।
`Shift` + `Enter` = অনুবাদ সংরক্ষণ করবে। তবে, যদিও WPTF বা GlotDict ব্রাউজার এক্সটেনশন অন করা থাকলে এটি কাজ করবে না।

### আপনার কম্পিউটারে অনুবাদ করতে বা ওয়েবসাইটে ব্যবহারের জন্য অনুবাদ ডাউনলোড
যদি আপনি নিজের কম্পিউটারে অনুবাদ করতে চান তবে .po নামিয়ে নিতে পারেন।
<img width="615" height="145" alt="image" src="https://github.com/user-attachments/assets/f78554c5-aff2-42ff-b545-dc105cec9f14" />


### কন্ট্রিবিউশন গাইডলাইন
এই স্টাইল গাইডটি প্রতিনিয়ত পরিমার্জিত হবে। কোনো নির্দিষ্ট শব্দের অনুবাদ নিয়ে বিতর্ক থাকলে গিটহাব ইস্যুর মাধ্যমে আলোচনা করুন।

### HTML এনটিটির পূর্ণ তালিকা যা ওয়ার্ডপ্রেসের স্ট্রিংগুলোতে থাকতে পারে
| HTML এনটিটি | নাম/ব্যবহার | বিবরণ | মন্তব্য|
| :--- | :--- | :--- | :--- |
| `&nbsp;` | Non-breaking Space |বিরতিহীন স্পেস (লাইন ব্রেক প্রতিরোধ করে)|অরিজিনালে থাকলে বাংলায়ও সাধারণত দিতে হবে|
| `&amp;` | Ampersand | এন্ড (&) চিহ্ন |সাধারণত বাংলায় দরকার নেই|
| `&lt;` | Less Than | ক্ষুদ্রতর (<) চিহ্ন ||
| `&gt;` | Greater Than | বৃহত্তর (>) চিহ্ন ||
| `&quot;` | Double Quote | সাধারণ ডাবল উদ্ধৃতি চিহ্ন (") ||
| `&#8211;`/‍‍`&ndash;` | En Dash | ছোট ড্যাশ (–) ||
| `&#8212;`/‍‍`&mdash;` | Em Dash | বড় ড্যাশ (—) ||
| `&#8216;` | Left Single Quote | বাঁকানো বাম একক উদ্ধৃতি চিহ্ন (‘) ||
| `&#8217;` | Right Single Quote | বাঁকানো ডান একক উদ্ধৃতি চিহ্ন/অ্যাপোস্ট্রফি (’) | অ্যাপোস্ট্রফি হিসেবে (যেমন: It’s, User’s)। এটি এককভাবে থাকলে বাংলায় অনুবাদে সাধারণত দরকার হবে না। যদি না বাংলায় ইলোপ চিহ্ন (যেমন: ৯০’র দশক) হিসেবে একে ব্যবহার করেন।|
| `&#8220;` | Left Double Quote | বাঁকানো বাম ডাবল উদ্ধৃতি চিহ্ন (“) ||
| `&#8221;` | Right Double Quote | বাঁকানো ডান ডাবল উদ্ধৃতি চিহ্ন (”) ||
| `&#8230;`/`&hellip;` | Ellipsis | তিনটি বিন্দু বা ইলিপসিস (…) ||
| `&copy;` | Copyright | কপিরাইট (©) চিহ্ন ||
| `&reg;` | Registered | রেজিস্টার্ড (®) চিহ্ন ||
| `&trade;` | Trademark | ট্রেডমার্ক (™) চিহ্ন ||
| `&#171;` | Left Angle Quote | বামদিকের অ্যাঙ্গেল উদ্ধৃতি চিহ্ন («) ||
| `&#187;` | Right Angle Quote | ডানদিকের অ্যাঙ্গেল উদ্ধৃতি চিহ্ন (») ||
| `&#8194;` | En Space | এন স্পেস (মাঝারি ফাঁকা জায়গা) ||
| `&#8195;` | Em Space | এম স্পেস (বেশি ফাঁকা জায়গা) ||
| `&#215;` | Multiplication | গুণ (×) চিহ্ন ||
| `&#124;` | Vertical Bar | ভার্টিক্যাল পাইপ (&#124;) চিহ্ন ||

---
### সহায়ক রিসোর্স
* [গ্লোসারির মূল ফাইল যেখানে সম্পাদনা করা হচ্ছে](https://docs.google.com/spreadsheets/d/1TCJb6zCMWub4r07Xooxvr9-K0-Z8ap-YAWbQIyut7NE/edit?usp=sharing)
* [উইকিপিডিয়া বাংলা বানানরীতি](https://bn.wikipedia.org/wiki/উইকিপিডিয়া:বাংলা_বানানের_নিয়ম)
* [en_GB Style Guide - WordPress](https://make.wordpress.org/polyglots/handbook/translator-resources/english-uk-style-guide/)
* [বাংলায় ওয়ার্ডপ্রেস অনুবাদ - মঈনুল ইসলাম](https://www.slideshare.net/slideshow/translating-wordpress-in-bengali-bengali-presentation)
* [আমার লোকালাইজেশন প্লেলিস্ট যেখানে বিভিন্ন বিষয়ের উপর বিস্তারিত আলোকপাত করা হয়েছে](https://www.youtube.com/playlist?list=PLytG0k-bbMnhn9XkrJ5Clnf4g55AXmluX)
* [বাংলা ২৯৩টি যুক্তবর্ণের বিস্তারিত তালিকা ও লিখন পদ্ধতি](https://bn.wiktionary.org/wiki/%E0%A6%AA%E0%A6%B0%E0%A6%BF%E0%A6%B6%E0%A6%BF%E0%A6%B7%E0%A7%8D%E0%A6%9F:%E0%A6%AC%E0%A6%BE%E0%A6%82%E0%A6%B2%E0%A6%BE_%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%AC%E0%A6%B0%E0%A7%8D%E0%A6%A3%E0%A7%87%E0%A6%B0_%E0%A6%A4%E0%A6%BE%E0%A6%B2%E0%A6%BF%E0%A6%95%E0%A6%BE#:~:text=%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%AC%E0%A6%B0%E0%A7%8D%E0%A6%A3%20%E0%A6%B2%E0%A7%87%E0%A6%96%E0%A6%BE%20%E0%A6%86%E0%A6%AF%E0%A6%BC%E0%A6%A4%E0%A7%8D%E0%A6%A4%20%E0%A6%95%E0%A6%B0%E0%A6%A4%E0%A7%87%20%E0%A6%AF%E0%A6%A5%E0%A7%87%E0%A6%B7%E0%A7%8D%E0%A6%9F%20%E0%A6%B8%E0%A6%AE%E0%A6%AF%E0%A6%BC%E0%A7%87%E0%A6%B0%20%E0%A6%AA%E0%A7%8D%E0%A6%B0%E0%A6%AF%E0%A6%BC%E0%A7%8B%E0%A6%9C%E0%A6%A8,%E0%A6%85%E0%A6%A8%E0%A6%BF%E0%A6%AF%E0%A6%BC%E0%A6%AE%20%E0%A6%AF%E0%A7%81%E0%A6%95%E0%A7%8D%E0%A6%A4%E0%A6%AC%E0%A6%B0%E0%A7%8D%E0%A6%A3%E0%A7%87%E0%A6%B0%20%E0%A6%AC%E0%A7%8D%E0%A6%AF%E0%A6%AC%E0%A6%B9%E0%A6%BE%E0%A6%B0%E0%A7%87%20%E0%A6%8F%E0%A6%95%E0%A6%9F%E0%A6%BF%20%E0%A6%AC%E0%A6%BE%E0%A6%A7%E0%A6%BE%20%E0%A6%B9%E0%A6%AF%E0%A6%BC%E0%A7%87%20%E0%A6%A6%E0%A6%BE%E0%A6%81%E0%A6%A1%E0%A6%BC%E0%A6%BE%E0%A6%AF%E0%A6%BC%E0%A5%A4)
